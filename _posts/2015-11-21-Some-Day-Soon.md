---
layout:     post
title:      یه روزی به  همین زودیا
date:       2015-11-21
summary:     یکی از چیزهایی که من رو به شدت به خودش جذب می‌کنه ،‌موسیقیه. با اینکه استعدادی در نواختن ندارم و دیگه سعی می‌کنم بیهوده تلاشی نکنم ،‌ ولی گوش دادن به یه موسیقی خوب که به حال من در اون لحظه بخوره ،‌ بسیار واسم لذت بخشه. 
categories: موسیقی
---

یکی از چیزهایی که من رو به شدت به خودش جذب می‌کنه ،‌موسیقیه. با اینکه استعدادی در نواختن ندارم و دیگه سعی می‌کنم بیهوده تلاشی نکنم ،‌ ولی گوش دادن به یه موسیقی خوب که به حال من در اون لحظه بخوره ،‌ بسیار واسم لذت بخشه. 
همطون طور که به قول حافظ، ”هر سخن جایی و هر نکته مکانی دارد”، موسیقی هم به نظر من همینطوره. هر موسیقی‌ای واسه خودش یه جایی داره که باید تو زمان و مکان خودش شنیده بشه. 

یه سری موسیقی ها مخصوص یه زمان خاصی‌ان ،  مثلاً حتماً باید تو شب بهشون گوش داد و اگه همون قطعه رو تو روز گوش کنی دیگه اون اثر و زیبایی رو نداره و چه بسا اینکه زیباییش رو هم از دست بده. 	
یه سری از موسیقی‌ها فقط مال روز‌ ان، یه روز آفتابی و گرم. وقتی که نور آفتاب داره به پوست آدم می‌خوره و گرماش آدم رو پر از انرژی می‌کنه. اینطور موقع ها دلت می‌خواد با آوایی که داری گوش می‌دی پرواز کنی. پر از انرژی می‌کنتت. حتی که فیزیکاً پشت پنجره‌های محل کارت محبوس شده باشی ولی چیزی نمی‌تونه جلودار ه تخیل آدم بشه. اونه که پر می‌کشنه و پر انرژی می‌ره.

یه سری موسیقی‌ها رو باید در خلوت و بقول معروف فقط با محرم باید گوش کرد. محرم موسیقیایی کسی‌ای که درکش از یه آوا مثل تو باشه. با تو اوج بگیره ،‌ با تو مو به تنش سیخ بشه و با تو فرود بیاد.
یه سری دیگه از موسیقی ها رو باید تو جمع شنید. البته ترجیح من همیشه به موسیقی‌های عزلت نشینی بیشتر علاقه داشتم. 

بعضی از اینا وقتی با هم ترکیب می‌شن ،‌ اعجاب انگیزن … 

من خیلی خوش‌شانسم که همدم موسیقیایی‌ام ، قرین زندگی‌ام هم هست. با هم شنیدن این قطعه‌ای که می‌خوام راجع بهش حرف بزنم، بود که من رو خیلی به فکر فرو برد. قطعه‌ای که تا حالا ده‌ ها بار لوپ کردمش و ازش سیر نمی‌شم. قطعه‌ای که مال شب ه. مال ه وقتیه که دارم به تمام روزم ،‌ گذشته و آینده فکر می‌کنم. حتی اگه هم به اینا فکر نکنم، شعر فوق‌العاده‌ای که داره ، می‌برتم تو فکر.

یه روزی به همین زودیا اونطوری که باید زندگی می‌کردم ، زندگی می‌کنم.
یه روزی به همین زودیا اونطوری که باید می‌دیدم ، می‌بینم.
یه روزی به همین زودیا  اونطوری که باید عشق می‌ورزدیم ، عشق می‌ورزم. 

صدای گرم خواننده ، موسیقی ایده آل و شعری که مو به تنم سیخ می‌کنه. توصیه می‌کنم که حتماْ شرایط لازم برای شنیدنش رو فراهم کنین. خلوت شبانگاهی و هدفونی که تجربه رو براتون شخصی کنی. اینم لینش در [یوتیوب](http://www.youtube.com/watch?v=ODC7ePKSqBQ)  و همینطور در [سانودکلاود] (https://soundcloud.com/matthewandtheatlas/another-way)

امیدوارم لذت ببرین.